<!DOCTYPE html>
<html lang="en">
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title>Aleks i mapa sa blagom</title>
  <meta name="description" content="Aleks voli da istražuje!" />
  <link rel="stylesheet" href="../assets/css/style.css">
</head>
<body>
<main class="story-content">
<div class="wrapper">
  <header class="story-header">
    <h1 class="story-title">Aleks i mapa sa blagom</h1>
  </header>

  <p>Aleks voli da istražuje!</p>

  <p>Obožava da leti iznad planina prekrivenih snegom …</p>

  <p><img src="../assets/images/alex-and-the-treasure-map/01.jpg"/></p>

  <p>… da roni čudesnim dubinama okeana …</p>

  <p><img src="../assets/images/alex-and-the-treasure-map/02.jpg"/></p>

  <p>… pa i da hara strašnim pećinama u kojima lava kulja!</p>

  <p><img src="../assets/images/alex-and-the-treasure-map/03.jpg"/></p>

  <p>Mnogo voli da mazi i hrani životinje prerije, pa ponekad i da utepa neku,
  kako bi napravio krevet koji bi poneo sa sobom da ga prati na dugim avanturama</p>

  <p>Aleks uživa u obilaženju sela i u priči i razmeni dobara sa lokalcima …</p>

  <p><img src="../assets/images/alex-and-the-treasure-map/04.jpg"/></p>

  <p>Uvek mu je smešno kako neki seljani nude bezvredne stvari u zamenu za dragulje,
  ali često je i zadovoljan ponudom i samom trgovinom</p>

  <p>Ipak, najviše od svega Aleks voli da traži skriveno blago …</p>

  <p>Jednoga dana, šetajući po obroncima starog razrušenog hrama – Aleks je naišao na kovčeg!</p>

  <p><img src="../assets/images/alex-and-the-treasure-map/05.jpg"/></p>

  <p>U njemu je našao nekoliko krompira, paprikaš koji mu je delovao sumnjivo
  (ko zna koliko je tu stajao, mislio je on), stari drveni luk i jedan papir</p>

  <p><img src="../assets/images/alex-and-the-treasure-map/06.jpg"/></p>

  <p>Prvo je pomislio da je to samo prazan list, ali kada ga je otvorio –
  shvatio je da je to ustvari mapa zakopanog blaga!</p>

  <p>Nova avantura počinje, radovao se!</p>

  <p>Pre nego što je krenuo u potragu, Aleks je odlučio da pronađe Stiva,
  kako bi njih dvojica zajedno išli u avanturu …</p>

  <p>Vratio se u selo gde su bili zajedno poslednji put, ali Stiv nije bio tamo …</p>

  <p><img src="../assets/images/alex-and-the-treasure-map/07.jpg"/></p>

  <p>Vratio se do kuće sa bazenom koju su zajedno pravili, ali Stiv nije bio tamo …</p>

  <p>Otišao je do piramide prekrivene lavom koju su nekad izgradili, ali Stiv nije bio ni tamo …</p>

  <p><img src="../assets/images/alex-and-the-treasure-map/08.jpg"/></p>

  <p>Obišao je i štalu sa kravama i konjima …</p>

  <p><img src="../assets/images/alex-and-the-treasure-map/09.jpg"/></p>

  <p>… kuću na drvetu sa tunelom i čarobnom sobom pod vodom …</p>

  <p><img src="../assets/images/alex-and-the-treasure-map/10.jpg"/></p>

  <p>… rudnik dijamanata koji su često zajedno obilazili, pa i nekolicinu obližnjih planina
  sa kojih su grudvama gađali pauke …</p>

  <p>Ni traga od Stiva!</p>

  <p>Aleks je bio tužan, on nije želeo sam da ide u avanturu …</p>

  <p>Ipak, posle celodnevne potrage za drugarom –
  odlučio je da je vreme da se zaputi u pustolovinu sam!</p>

  <p>Spakovao je par jabuka u ranac, komad pečene piletine, nekoliko baklji,
  dva-tri napitka i svoj dijamansti mač i hrabro se upustio u nepoznato</p>

  <p><img src="../assets/images/alex-and-the-treasure-map/11.jpg"/></p>

  <p>Kretao se levo-desno, napred-nazad, gore-dole, unazad-naglavačke, preko glave-unatraške,
  sve sa ciljem da što pre stigne do mesta obeleženog znakom X</p>

  <p>Leteo je preko zavejanih brda u susret mećavi …</p>

  <p><img src="../assets/images/alex-and-the-treasure-map/12.jpg"/></p>

  <p>Spretno se šunjao pored ekplodirajućih zombija …</p>

  <p><img src="../assets/images/alex-and-the-treasure-map/13.jpg"/></p>

  <p>Bauljao je močvarnim tlom po najgorim pljuskovima …</p>

  <p><img src="../assets/images/alex-and-the-treasure-map/14.jpg"/></p>

  <p>… sve dok jednog ranog jutra nije naišao na ostrvo ucrtano na mapi!</p>

  <p><img src="../assets/images/alex-and-the-treasure-map/15.jpg"/></p>

  <p>Kovčeg je naizgled bio sakriven pod vodom, na ivici starog zakopanog hrama</p>

  <p>Aleks je na sebe bacio napitak za gledanje po mraku, da bolje vidi pod vodom,
  popio je napitak koji omogućava da dugo izdrži bez vazduha i najzad zaronio</p>

  <p><img src="../assets/images/alex-and-the-treasure-map/16.jpg"/></p>

  <p>Usput je vešto izbegao dve lignje, hrabro se borio sa ribom čuvarem
  i najzad stigao do mesta naznačenog na mapi</p>

  <p>Na prvi pogled nije bilo blaga nigde, ali obzirom da je Aleks bio veoma uporan,
  uspeo je da ga pronađe, sakrivenog ispod masivnih naslaga peska</p>

  <p><img src="../assets/images/alex-and-the-treasure-map/17.jpg"/></p>

  <p>Kovčeg je bilo puno dijamanata, zlatnih poluga i smaragda, tu su bili i dijamantski
  oklop, kaciga i začarani luk, pa čak i retki dragulj „Srce mora“</p>

  <p><img src="../assets/images/alex-and-the-treasure-map/18.jpg"/></p>

  <p>Iako mu je bilo žao što nije zajedno sa Stivom uživao u ovoj pustolovini,
  shvatio je da može i sam da se lepo zabavi i jedva je čekao da se vrati nazad
  i da mu ispriča sve o svojoj uzbudljivoj avanturi</p>

</div>
</main>
</body>
</html>
